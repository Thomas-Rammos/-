# -
Υλοποίηση, οπτικοποίηση και πειραματική μελέτη αλγορίθμων για προβλήματα χρονοπρογραμματισμού
Στην παρούσα διπλωματική εργασία μελετούμε τρία διακριτά προβλήματα χρονοπρογραμματισμού και υλοποιούμε ισάριθμους αλγορίθμους, ο καθένας με διαφορετικές προδιαγραφές και στόχους. Αρχικά, επικεντρωνόμαστε στο πρόβλημα εκτέλεσης εργασιών σε ακριβώς τρεις αφιερωμένες μηχανές και προτείνουμε έναν προσεγγιστικό αλγόριθμο γραμμικού χρόνου, ο οποίος εγγυάται λόγο προσέγγισης 7/6 σε σχέση με το βέλτιστο makespan. Στη συνέχεια, εξετάζουμε μια πιο γενική εκδοχή του προβλήματος, όπου ο αριθμός των μηχανών είναι μεγαλύτερος, και υλοποιούμε τον αλγόριθμο Longest First (LF). Ο LF εκτελείται σε χρόνο τάξης O(dmlog n) και εξασφαλίζει σταθερό λόγο προσέγγισης, που στην πιο γενική περίπτωση δεν υπερβαίνει το τετραπλάσιο του βέλτιστου, με βελτιώσεις σε ειδικές κατηγορίες γραφημάτων. Τέλος, αντιμετωπίζουμε ένα εντελώς διαφορετικό πρόβλημα, το οποίο στοχεύει στην ελαχιστοποίηση του αριθμού των βαθμονομήσεων (calibrations). Για αυτό το ζήτημα, υλοποιούμε τον αλγόριθμο Preemptive Lazy Binning (PLB), ο οποίος επιλύει ακριβώς το πρόβλημα σε πολυωνυμικό χρόνο (O(n²)), δίχως να αποτελεί προσεγγιστική μέθοδο. Παρουσιάζουμε την πολυπλοκότητα και τις θεωρητικές ιδιότητες κάθε αλγορίθμου και, επιπλέον, εκτελούμε εκτενή πειραματική μελέτη σε ποικίλα σύνολα δεδομένων. Τα αποτελέσματά μας επιβεβαιώνουν ότι οι δύο πρώτοι αλγόριθμοι παρέχουν προσεγγιστικές λύσεις με αποδεδειγμένα χαμηλή απόκλιση από το βέλτιστο, ενώ ο τρίτος αλγόριθμος επιλύει με ακρίβεια το πρόβλημα βαθμονόμησης, επιβεβαιώνοντας τις θεωρητικές προβλέψεις.
Λέξεις
